# Best Practice per la Collaborazione

## Comunicazione Efficace nel Team

Tutti i membri del team devono comunicare in modo chiaro e trasparente, utilizzando canali appropriati per ogni tipo di comunicazione. Per evitare sovraccarico di informazioni e garantire che le comunicazioni siano indirizzate correttamente, è importante utilizzare i canali tematici e i gruppi di lavoro in modo coerente. Le discussioni tecniche dovrebbero avvenire nei canali specifici, mentre le comunicazioni più generali o legate a decisioni strategiche possono essere indirizzate a canali più ampi.

Le riunioni, che si svolgono principalmente tramite videoconferenza, dovrebbero essere ben pianificate, con un ordine del giorno chiaro e obiettivi specifici. È buona pratica tenere riunioni brevi e mirate, evitando lunghe discussioni che possono essere risolte in canali di comunicazione asincrona.

## Gestione delle Code Reviews

Le code reviews devono essere assegnate a revisori specifici in GitLab, con notifiche automatiche inviate al revisore designato. Tutte le revisioni dovrebbero essere tracciate e documentate per garantire che ogni modifica al codice sia stata valutata da almeno un altro membro del team prima dell'integrazione nel branch principale.

Durante la code review i revisori devono fornire feedback costruttivo, concentrandosi su miglioramenti tecnici e sulla sicurezza del codice. GitLab facilita la discussione e il follow-up sui commenti alle Merge Request, permettendo agli sviluppatori di risolvere rapidamente eventuali problemi sollevati durante la revisione.

Per garantire un flusso di lavoro continuo le code reviews dovrebbero essere integrate regolarmente nel processo di sviluppo, piuttosto che essere accumulate in fasi finali del progetto. Questo approccio riduce il rischio di colli di bottiglia e permette di identificare e risolvere i problemi in modo tempestivo.

## Condivisione della Conoscenza

Tutta la documentazione relativa ai progetti, comprese le specifiche tecniche, le guide operative e i documenti di architettura, dovrebbe essere centralizzata e facilmente accessibile all'interno dei repository dedicati; questo assicura che tutte le informazioni siano facilmente reperibili e che non si verifichino perdite di conoscenza dovute a cambiamenti nel personale.

È importante organizzare regolarmente sessioni di condivisione della conoscenza, come workshop o webinar interni, dove i membri del team possono presentare nuove tecnologie, strumenti o soluzioni adottate. Queste sessioni possono essere registrate e rese disponibili per la consultazione futura.

## Coordinamento della Dipendenza tra i Team

In un ambiente complesso e multi-team, il coordinamento delle dipendenze tra i vari team è cruciale. È essenziale organizzare riunioni di allineamento regolari tra i team per discutere le dipendenze e pianificare le attività in modo coordinato.

Le dipendenze tra i team devono essere chiaramente documentate e monitorate, con l'uso di strumenti previsti di gestione dei progetti. Ogni team dovrebbe avere visibilità sulle attività degli altri team che potrebbero influenzare il proprio lavoro, riducendo così il rischio di blocchi o ritardi.

I team devono comunicare proattivamente eventuali ritardi o modifiche che potrebbero impattare altri team, utilizzando i canali più appropriati anche in considerazione del tipo di ritardo o modifica che si deve condividere.
