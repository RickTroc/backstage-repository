# Specifiche Tecniche di Dettaglio

Il documento di specifiche tecniche di dettaglio fornisce una descrizione approfondita degli aspetti tecnici di un modulo applicativo o sistema, includendo le tecnologie utilizzate, le configurazioni di sistema, i flussi operativi e le interfacce.

È destinato a sviluppatori, architetti software, amministratori di sistema e altri stakeholder tecnici, ed è essenziale per garantire che tutti i dettagli tecnici siano chiaramente documentati per facilitare lo sviluppo, la manutenzione e l'integrazione del sistema.

## Modello di Documento

All'interno di questo documento sono generalmente contenute indicazioni su:

* **Tecnologie impiegate**: linguaggi di programmazione, framework, librerie di uso comune, strumenti e piattaforme
* **Dipendenze ed Integrazioni**: librerie e framework di terze parti di uso specifico, integrazioni con sistemi esterni, package manager per la gestione delle dipendenze (Maven, NPM) e strategie di gestione degli aggiornamenti delle librerie di nicchia
* **Flussi operativi e Logica di Business**: eventualmente integrati con diagrammi UML
* **API ed Interfacce**: descrizione OpenAPI con elenco endpoint, metodi disponibili, formato dati
* **Modello Dati del Database**: con struttura delle tabelle, dati fissi/enumerativi, relazioni, gestione delle migrazioni con Liquibase
* **Raccolta metriche e logging**: particolarità rispetto alla data observability di riferimento
