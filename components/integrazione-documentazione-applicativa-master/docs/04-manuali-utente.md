# Manuali Utente

Il Manuale Utente di un modulo applicativo gestito all'interno dell'ambiente di sviluppo sicuro ha lo scopo di fornire agli utenti finali, tecnici e non, le istruzioni necessarie per utilizzare in modo efficace e sicuro l'applicazione o il modulo specifico.

Questo manuale deve essere chiaro, strutturato e facilmente consultabile, adattato alle diverse tipologie di utenti e alle loro esigenze. È opportuno pianificare la stesura di un Manuale Utente per ciascuna delle interfacce utente presentate dal modulo.

Lo scopo delle parti introduttive serve ad impostare la corretta aspettativa negli utenti, così da non rischiare che il disallineamento tra l'utilità percepita del modulo applicativo e l'effettiva funzionalità prevista non generi frustrazione negli utenti.

## Modello di Documento

Ciascun Manuale Utente dovrebbe seguire questa forma di massima:

* **Introduzione al sistema**: breve spiegazione delle esigenze che il modulo applicativo va ad asservire
* **Tipologie di Utenti previsti**: sulla base della precedente introduzione, indicazione delle tipologie di Utenti che possono trarre vantaggio dall'uso del modulo applicativo
* **Panoramica delle principali funzionalità**: indicazione delle principali azioni che l'utente può compiere
* **Guida passo-passo per le principali funzionalità**
* **Soluzioni ai problemi comuni / FAQ**
